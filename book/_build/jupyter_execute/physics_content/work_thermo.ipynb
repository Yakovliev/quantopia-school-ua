{
 "cells": [
  {
   "cell_type": "markdown",
   "metadata": {},
   "source": [
    "# Робота в термодинаміці\n",
    "\n",
    "**Зв'язок роботи газу та внутрішньої енергії**\n",
    "\n",
    "При зміні об'єму газу його внутрішня енергія також змінюється, якщо зовнішні сили виконують роботу. Розглянемо два випадки:\n",
    "\n",
    "1. При стисненні газу (газ виконує від'ємну роботу):\n",
    "   - Зовнішні сили виконують додатну роботу\n",
    "   - Швидкість руху молекул збільшується і, як наслідок, температура газу зростає в результаті чого зростає і внутрішня енергія\n",
    "\n",
    "2. При розширенні газу (газ виконує додатну роботу):\n",
    "   - Газ виконує роботу проти зовнішніх сил\n",
    "   - Швидкість руху молекул зменшується (молекули передають свій імпульс поршню чи іншому тілу, що обмежує об'єм газу, однак рухається під дією цього газу)\n",
    "   - Як наслідок, температура газу знижується в результаті чого зменшується і внутрішня енергія\n",
    "\n",
    "---"
   ]
  },
  {
   "cell_type": "markdown",
   "metadata": {},
   "source": [
    "**Обчислення роботи газу**\n",
    "\n",
    "Робота газу при зміні його об'єму визначається за формулою (це звичайна формула, відома з механіки):\n",
    "\n",
    "$$\n",
    "A = F \\cdot s \\cdot \\cos \\alpha,\n",
    "$$\n",
    "\n",
    "де $ F $ — сила тиску газу, $ s $ — переміщення поршня, $ \\alpha $ — кут між силою і переміщенням.\n",
    "\n",
    "\n",
    "У випадку ізобарного процесу (тобто тиск постійний), сила, що діє з боку газу на поршень, визначається як $F = pS$, де $p$ - тиск газу, а $S$ - площа поршня (ця формула отримується із формули означення тиску $p = \\frac{F}{S}$). Переміщення поршня $s = l_2 - l_1$. Таким чином, робота газу при ізобарному розширенні дорівнює:\n",
    "\n",
    "$$A = pS(l_2 - l_1) = p(S l_2 - S l_1) = p(V_2 - V_1) = p\\Delta V$$\n",
    "\n",
    "де:\n",
    "- $ p $ — тиск газу,\n",
    "- $ \\Delta V = V_2 - V_1 $ — зміна об'єму газу.\n",
    "\n",
    "---"
   ]
  },
  {
   "cell_type": "markdown",
   "metadata": {},
   "source": [
    "**Геометрична інтерпретація роботи**\n",
    "\n",
    "Роботу газу можна представити геометрично як площу під графіком залежності $p(V)$:\n",
    "\n",
    "- При ізобарному процесі робота чисельно дорівнює площі прямокутника\n",
    "- При довільному процесі робота дорівнює площі криволінійної трапеції\n",
    "- При ізохорному процесі ($V = const$) об'єм не змінюється ($ \\Delta V = 0 $), тому робота дорівнює нулю $A = 0$.\n",
    "\n",
    "Примітка: тут невдовзі будуть додані рисунки для кращої ілюстрації.\n",
    "\n",
    "---"
   ]
  },
  {
   "cell_type": "markdown",
   "metadata": {},
   "source": [
    "**Підсумки**\n",
    "\n",
    "- Робота газу виконується лише під час зміни об'єму ($ \\Delta V \\neq 0 $).\n",
    "- Робота газу залежить від шляху переходу з початкового стану в кінцевий.\n",
    "- При ізобарному процесі робота обчислюється за формулою:\n",
    "  $$ A = p \\Delta V. $$\n",
    "- При ізобарному розширенні робота газу додатна, при стисненні - від'ємна.\n",
    "- У випадку ізохорного процесу ($ V = const $), робота не виконується ($ A = 0 $).\n",
    "- Геометрично робота газу дорівнює площі під графіком $ p(V) $.\n",
    "\n",
    "При відсутності теплообміну з довкіллям:\n",
    "   - Якщо над газом виконується додатна робота (при цьому сам газ виконує від'ємну роботу), то його внутрішня енергія збільшується.\n",
    "   - Якщо газ сам виконує роботу (додатню роботу), його внутрішня енергія зменшується.\n",
    "\n",
    "Примітка: тут невдовзі будуть додані приклади задач та приклади коду."
   ]
  }
 ],
 "metadata": {
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.9.1"
  }
 },
 "nbformat": 4,
 "nbformat_minor": 2
}