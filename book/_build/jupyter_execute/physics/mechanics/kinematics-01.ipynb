{
 "cells": [
  {
   "cell_type": "markdown",
   "id": "2cc8cf4f",
   "metadata": {},
   "source": [
    "# Механіка та кінематика\n",
    "\n",
    "## Основи механіки\n",
    "\n",
    "> **Механіка** - це розділ фізики, що вивчає закономірності механічного руху тіл, а також взаємодії, що його спричиняють. Простіше кажучи, механіка пояснює, як і чому тіла рухаються. Це одна з найдавніших наук, основи якої заклали ще Галілео Галілей та Ісаак Ньютон.\n",
    "\n",
    "**Основна задача механіки** - визначити положення тіла в просторі в будь-який момент часу. Знаючи початкове положення тіла, його швидкість та сили, що на нього діють, можна розрахувати, де воно буде знаходитись і як рухатиметься у майбутньому. Щоб розв'язати цю задачу, необхідно знати закони руху та початкові умови (положення та швидкість тіла в початковий момент часу).\n",
    "\n",
    "Механіка традиційно поділяється на три основні розділи:\n",
    "\n",
    "*   **Кінематика**: Це розділ механіки, який вивчає рух тіл, але **не розглядає причини, якими цей рух викликаний**. Кінематика відповідає на питання \"Як рухається тіло?\". Вона оперує такими поняттями, як швидкість, прискорення, переміщення.\n",
    "*   **Динаміка**: Цей розділ вивчає рух тіл у зв'язку з причинами, що його викликали, тобто **під дією сил**. Динаміка відповідає на питання \"Чому тіло рухається саме так?\". Вона оперує поняттями маси, сили, імпульсу, енергії.\n",
    "*   **Статика**: Вивчає умови рівноваги тіл, тобто умови, за яких тіла перебувають у стані спокою. Наприклад, закони статики дозволяють розрахувати, які сили діють на балки мосту, щоб він залишався нерухомим під навантаженням.\n",
    "\n",
    "## Ключові поняття кінематики\n",
    "\n",
    "> **Механічний рух** - це зміна з часом положення тіла в просторі відносно інших тіл. Наприклад, автомобіль рухається відносно дороги, планети рухаються відносно Сонця, а учень йде відносно будівлі школи. Важливо, що будь-який рух є відносним.\n",
    "\n",
    "Щоб описати рух, нам завжди потрібно вказати, відносно чого цей рух відбувається.\n",
    "\n",
    "*   **Тіло відліку** - це тіло, яке умовно вважається нерухомим і відносно якого вивчається рух інших тіл. За тіло відліку можна обрати будь-який об'єкт: дерево на узбіччі, вокзал, Землю або навіть Сонце.\n",
    "*   **Система відліку (СВ)** - це сукупність, що включає **тіло відліку**, пов'язану з ним **систему координат** (наприклад, одновимірну, двовимірну чи тривимірну) та **прилад для вимірювання часу** (годинник). Саме в системі відліку ми можемо точно описати рух за допомогою математичних рівнянь.\n",
    "\n",
    "Різниця між цими поняттями полягає в тому, що тіло відліку є лише частиною системи відліку, яка є більш комплексним інструментом для опису руху.\n",
    "\n",
    "Дуже часто розміри тіла є несуттєвими порівняно з відстанями, які воно долає. У таких випадках для спрощення розрахунків використовують модель матеріальної точки.\n",
    "\n",
    "> **Матеріальна точка** - це тіло, розмірами, формою та внутрішньою структурою якого в умовах даної задачі можна знехтувати.\n",
    "\n",
    "**Коли можна вважати тіло матеріальною точкою?**\n",
    "* Коли його розміри значно менші за відстані, які воно долає, або за відстані до інших тіл.\n",
    "* **Приклад:** Коли ми розраховуємо рух Землі навколо Сонця, розміри Землі (діаметр близько 12 756 км) несуттєві порівняно з радіусом її орбіти (близько 150 млн км). У цьому випадку Землю можна вважати матеріальною точкою. Однак, коли ми вивчаємо обертання Землі навколо власної осі, її розміри є принципово важливими, і вважати її матеріальною точкою не можна.\n",
    "\n",
    "> **Траєкторія** - це уявна лінія, яку описує тіло (матеріальна точка) під час свого руху в просторі. Прикладом видимої траєкторії є білий слід, що залишає літак у небі, або лінія від крейди на дошці.\n",
    "\n",
    "### Шлях $l$ та Переміщення $\\vec{s}$\n",
    "\n",
    "Ці два поняття часто плутають, але вони мають різний фізичний зміст.\n",
    "\n",
    "**Шлях $l$** - це фізична величина, що дорівнює довжині траєкторії, пройденої тілом за певний проміжок часу.\n",
    "*   Це **скалярна** величина, тобто вона має лише числове значення і не має напрямку.\n",
    "*   Шлях завжди є додатною величиною $l \\ge 0$.\n",
    "*   **Одиниця вимірювання в СІ:** метр (м).\n",
    "\n",
    "**Переміщення $\\vec{s}$** - це вектор, що сполучає початкове положення тіла з його кінцевим положенням.\n",
    "*   Це **векторна** величина, тобто вона має і числове значення (модуль), і напрямок.\n",
    "*   **Модуль переміщення $s$** - це довжина відрізка, що з'єднує початкову і кінцеву точки руху.\n",
    "*   **Одиниця вимірювання модуля переміщення в СІ:** метр (м).\n",
    "\n",
    "**Порівняння шляху та модуля переміщення:**\n",
    "*   Модуль переміщення **ніколи не може бути більшим** за пройдений шлях.\n",
    "*   Шлях дорівнює модулю переміщення $l = s$ лише в одному випадку: коли тіло рухається **прямолінійно і в одному напрямку**.\n",
    "*   Якщо тіло повернулося в початкову точку (наприклад, футболіст пробіг коло по стадіону і повернувся на старт), його переміщення дорівнює нулю $\\vec{s} = 0$, хоча шлях буде дорівнювати довжині кола $l = 2\\pi R$.\n",
    "\n",
    "*Приклад:* Уявіть, що ви вийшли з дому (точка А), дійшли до магазину (точка Б), а потім повернулися додому.\n",
    "*   **Траєкторія:** шлях від дому до магазину і назад.\n",
    "*   **Шлях $l$:** сума відстаней \"дім-магазин\" та \"магазин-дім\". Якщо відстань до магазину 500 м, то шлях $l = 500 \\text{ м} + 500 \\text{ м} = 1000 \\text{ м}$.\n",
    "*   **Переміщення $\\vec{s}$:** оскільки ваше початкове і кінцеве положення збігаються (ви повернулися додому), вектор переміщення є нульовим: $\\vec{s} = \\vec{0}$.\n",
    "*   **Модуль переміщення $s$:** $s = 0$ м.\n",
    "\n",
    "*Приклад:* Автомобіль проїхав по прямій дорозі 3 км на схід, а потім повернув і проїхав 4 км на північ.\n",
    "*   **Шлях** $l$ = 3 км + 4 км = 7 км.\n",
    "*   **Переміщення** $\\vec{s}$ - це вектор, напрямлений з точки старту до точки фінішу. Його **модуль** $s$ можна знайти за теоремою Піфагора, оскільки рух автомобіля на схід, а потім на північ формує два катети прямокутного трикутника, а нам необхідно знайти гіпотенузу: $s = \\sqrt{3^2 + 4^2} = \\sqrt{9 + 16} = \\sqrt{25} = 5$ км.\n",
    "\n",
    "Таблиця-порівняння:\n",
    "\n",
    "| Характеристика | Шлях $l$ | Переміщення $\\vec{s}$ |\n",
    "| :--- | :--- | :--- |\n",
    "| **Тип величини** | Скалярна | Векторна |\n",
    "| **Що характеризує?** | Довжину траєкторії | Зміну положення тіла |\n",
    "| **Напрямок** | Немає | Є (від початкової до кінцевої точки) |\n",
    "| **Значення** | Завжди невід'ємний $l \\ge 0$ | Модуль завжди невід'ємний, проекція може бути від'ємною |\n",
    "| **Умова рівності** | $l=s$ тільки при прямолінійному русі в одному напрямку | |\n",
    "\n",
    "**Відносність механічного руху**:\n",
    "* Траєкторія, шлях, переміщення та швидкість руху залежать від вибору системи відліку. Це і є **відносність руху**.\n",
    "* *Приклад:* Для пасажира, що сидить у потязі, книги на столі нерухомі. Але для людини на пероні ці книги рухаються разом із потягом.\n",
    "\n",
    "## Класифікація механічних рухів\n",
    "\n",
    "**Механічні рухи класифікують за формою траєкторії**\n",
    "* **Прямолінійний рух** - це рух, траєкторією якого є пряма лінія. Наприклад, рух автомобіля по прямій ділянці шосе.\n",
    "* **Криволінійний рух** - це рух, траєкторією якого є крива лінія. Наприклад, рух Землі навколо Сонця або рух автомобіля на повороті.\n",
    "\n",
    "**Механічні рухи також класифікують за характером зміни швидкості**\n",
    "\n",
    "> **Швидкість** - це векторна фізична величина, що характеризує стрімкість зміни положення тіла в просторі і дорівнює відношенню переміщення до часу, за який це переміщення відбулося.\n",
    "\n",
    "$$\\vec{v} = \\frac{\\vec{s}}{t}$$\n",
    "\n",
    "**Одиниця вимірювання в СІ:** метр за секунду (позначається як м/с або $\\frac{\\text{м}}{\\text{с}}$).\n",
    "\n",
    "Залежно від того, як змінюється швидкість, рух поділяють на рівномірний рух та нерівномірний рух.\n",
    "\n",
    "**Рівномірний рух** - це рух, під час якого тіло за будь-які рівні проміжки часу здійснює однакові переміщення (долає однаковий шлях).\n",
    "* При такому русі швидкість тіла є **сталою** за модулем і напрямком $\\vec{v} = \\text{const}$.\n",
    "* Прикладом руху зі сталою за модулем швидкістю є рух ескалатора в метро. Іноді як приклад наводять рух Землі по орбіті, однак, хоча модуль її швидкості майже незмінний (особливо, якщо брати не всю траєкторію руху Землі, а окремі відносно невеликі ділянки), напрямок її руху постійно змінюється, тому цей рух є криволінійним, а не прямолінійним.\n",
    "\n",
    "**Рівняння рівномірного прямолінійного руху:**\n",
    "\n",
    "Якщо тіло рухається вздовж осі ОХ, його координату в будь-який момент часу $t$ можна знайти за формулою:\n",
    "\n",
    "$$x(t) = x_0 + v_x t$$\n",
    "\n",
    "де:\n",
    "*   $x(t)$ - координата тіла в момент часу $t$.\n",
    "*   $x_0$ - початкова координата тіла в момент $t=0$.\n",
    "*   $v_x$ - проекція швидкості на вісь ОХ (може бути додатною, якщо рух в напрямку осі, і від'ємною, якщо рух проти осі).\n",
    "\n",
    "*Це рівняння є розв'язком основної задачі механіки для даного типу руху.*\n",
    "\n",
    "**Нерівномірний рух** - це рух, під час якого тіло за рівні проміжки часу долає різний шлях.\n",
    "*   При такому русі швидкість тіла **змінюється** з часом.\n",
    "*   **Приклад:** рух автобуса, який розганяється, гальмує і зупиняється. Більшість рухів у нашому житті є нерівномірними.\n",
    "Для опису нерівномірного руху використовують поняття середньої та миттєвої швидкості. Над вивченням нерівномірного руху зі сталим прискоренням (рівноприскореного руху) ми попрацюємо трохи згодом."
   ]
  },
  {
   "cell_type": "markdown",
   "id": "fbc4ef2d",
   "metadata": {},
   "source": [
    "\n",
    "---\n",
    "\n",
    "## Як перевести км/год в м/с та навпаки?\n",
    "\n",
    "У фізиці основною одиницею вимірювання швидкості в системі СІ є метр за секунду (м/с). Однак у повсякденному житті, наприклад, для вимірювання швидкості автомобіля, значно зручніше використовувати кілометри на годину (км/год). Тому дуже важливо вміти швидко і правильно переводити значення з одних одиниць в інші.\n",
    "\n",
    "Щоб вивести формулу перетворення, потрібно згадати, скільки метрів в одному кілометрі та скільки секунд в одній годині.\n",
    "\n",
    "*   **1 кілометр (км) = 1000 метрів (м)**\n",
    "*   **1 година (год) = 60 хвилин = 60 $\\cdot$ 60 секунд = 3600 секунд (с)**\n",
    "\n",
    "Тепер розглянемо, що означає швидкість 1 км/год. Це означає, що тіло долає відстань 1 км за проміжок часу 1 година. Підставимо у це співвідношення значення в метрах та секундах:\n",
    "\n",
    "$$ 1\\frac{\\text{км}}{\\text{год}} = \\frac{1 \\text{ км}}{1 \\text{ год}} = \\frac{1000 \\text{ м}}{3600 \\text{ с}} $$\n",
    "\n",
    "Тепер можна скоротити цей дріб:\n",
    "\n",
    "$$ \\frac{1000}{3600} = \\frac{10}{36} $$\n",
    "\n",
    "На цьому моменті ми запишемо \"триповерховий\" дріб (10 перенесемо із чисельника в знаменник):\n",
    "\n",
    "$$ \\frac{1000}{3600} = \\frac{1}{\\frac{36}{10}} = \\frac{1}{3.6} $$\n",
    "\n",
    "Тобто,\n",
    "\n",
    "$$ 1 \\frac{\\text{км}}{\\text{год}} = \\frac{1}{3.6} \\frac{\\text{м}}{\\text{с}} $$\n",
    "\n",
    "Таким чином, ми отримуємо правило:\n",
    "\n",
    "> Щоб перевести швидкість із **км/год** в **м/с**, потрібно її значення **поділити на 3.6**.\n",
    "\n",
    "**Формула:**\n",
    "\n",
    "$$ v \\left( \\frac{\\text{м}}{\\text{с}} \\right) = \\frac{v \\left( \\frac{\\text{км}}{\\text{год}} \\right)}{3.6} $$\n",
    "\n",
    "---\n",
    "\n",
    "**Приклад:**\n",
    "\n",
    "Переведемо швидкість автомобіля 72 км/год в м/с.\n",
    "\n",
    "$$ v = 72 \\frac{\\text{км}}{\\text{год}} = \\frac{72}{3.6} \\frac{\\text{м}}{\\text{с}} = 20 \\frac{\\text{м}}{\\text{с}} $$\n",
    "\n",
    "Отже, швидкість 72 км/год еквівалентна швидкості 20 м/с.\n",
    "\n",
    "---\n",
    "\n",
    "Для зворотного перетворення нам потрібно виконати обернену математичну операцію. Якщо для переведення з км/год в м/с ми ділили на 3.6, то для зворотного перетворення потрібно множити.\n",
    "\n",
    "Виведемо це з основних одиниць:\n",
    "\n",
    "*   **1 м = $\\frac{1}{1000}$ км**\n",
    "*   **1 с = $\\frac{1}{3600}$ год**\n",
    "\n",
    "Підставимо ці значення у швидкість 1 м/с:\n",
    "\n",
    "$$ 1 \\frac{\\text{м}}{\\text{с}} = \\frac{1 \\text{ м}}{1 \\text{ с}} = \\frac{\\frac{1}{1000} \\text{ км}}{\\frac{1}{3600} \\text{ год}} = \\frac{1}{1000} \\cdot \\frac{3600}{1} \\frac{\\text{км}}{\\text{год}} = \\frac{3600}{1000} \\frac{\\text{км}}{\\text{год}} = 3.6 \\frac{\\text{км}}{\\text{год}} $$\n",
    "\n",
    "Звідси отримуємо правило:\n",
    "\n",
    "> Щоб перевести швидкість із **м/с** в **км/год**, потрібно її значення **помножити на 3.6**.\n",
    "\n",
    "**Формула:**\n",
    "\n",
    "$$ v \\left( \\frac{\\text{км}}{\\text{год}} \\right) = v \\left( \\frac{\\text{м}}{\\text{с}} \\right) \\cdot 3.6 $$\n",
    "\n",
    "---\n",
    "\n",
    "**Приклад:**\n",
    "Переведемо швидкість бігуна 10 м/с в км/год.\n",
    "\n",
    "$$ v = 10 \\frac{\\text{м}}{\\text{с}} = 10 \\cdot 3.6 \\frac{\\text{км}}{\\text{год}} = 36 \\frac{\\text{км}}{\\text{год}} $$\n",
    "\n",
    "Отже, швидкість 10 м/с еквівалентна швидкості 36 км/год.\n",
    "\n",
    "---"
   ]
  },
  {
   "cell_type": "markdown",
   "id": "301397a0",
   "metadata": {},
   "source": [
    "## Підсумок\n",
    "\n",
    "| Поняття | Визначення | Формула / Ключові характеристики | Приклад |\n",
    "| :--- | :--- | :--- | :--- |\n",
    "| **Розділи механіки** | | | |\n",
    "| **Кінематика** | Вивчає, **як** рухається тіло, не розглядаючи причин руху. | Оперує поняттями: переміщення, швидкість, прискорення. | Розрахунок часу, за який автомобіль проїде певну відстань. |\n",
    "| **Динаміка** | Вивчає, **чому** тіло рухається, розглядаючи дію сил. | Оперує поняттями: сила, маса, енергія, імпульс. | Визначення сили, необхідної для розгону тіла до певної швидкості. |\n",
    "| **Статика** | Вивчає умови рівноваги тіл. | Розглядає умови, за яких тіло перебуває у стані спокою. | Розрахунок навантажень на опори мосту. |\n",
    "| **Основні поняття для опису руху** | | | |\n",
    "| **Механічний рух** | Зміна положення тіла в просторі відносно інших тіл із часом. | Рух завжди є відносним. | Рух потяга відносно станції. |\n",
    "| **Система відліку (СВ)** | Сукупність тіла відліку, пов'язаної з ним системи координат та годинника. | Необхідна для математичного опису руху. | Земля, система координат XYZ та секундомір. |\n",
    "| **Матеріальна точка** | Модель тіла, розмірами якого можна знехтувати в умовах задачі. | Використовується, коли розміри тіла значно менші за пройдену відстань. | Планета під час руху навколо Сонця. |\n",
    "| **Траєкторія** | Уявна лінія, яку описує тіло під час руху. | Може бути прямою або кривою лінією. | Слід від літака в небі. |\n",
    "| **Ключові фізичні величини** | | | |\n",
    "| **Шлях $l$** | Довжина траєкторії, пройденої тілом. | **Скалярна** величина, завжди $l \\ge 0$. Одиниця в СІ: метр (м). | Автомобіль проїхав 10 км. |\n",
    "| **Переміщення $\\vec{s}$** | Вектор, що з'єднує початкове та кінцеве положення тіла. | **Векторна** величина (має модуль і напрямок). Одиниця в СІ: метр (м). | Спортсмен перемістився на 100 м на схід. |\n",
    "| **Порівняння $l$ та $s$** | Шлях і модуль переміщення | $l \\ge s$. Рівність $l=s$ виконується тільки при прямолінійному русі в одному напрямку. | Людина пройшла коло (шлях $>0$, переміщення $=0$). |\n",
    "| **Види руху та швидкість** | | | |\n",
    "| **Швидкість $\\vec{v}$** | Векторна величина, що характеризує стрімкість зміни положення тіла. | $\\vec{v} = \\frac{\\vec{s}}{t}$ <br> Одиниця в СІ: метр за секунду (м/с). | Швидкість автомобіля 60 км/год. |\n",
    "| **Прямолінійний рух** | Рух, траєкторією якого є пряма лінія. | Напрямок швидкості не змінюється. | Падіння яблука з дерева. |\n",
    "| **Криволінійний рух** | Рух, траєкторією якого є крива лінія. | Напрямок швидкості постійно змінюється. | Рух автомобіля на повороті. |\n",
    "| **Рівномірний рух** | Рух зі сталою за модулем і напрямком швидкістю. | $\\vec{v} = \\text{const}$ <br> За будь-які рівні проміжки часу тіло долає однаковий шлях. | Рух ескалатора в метро. |\n",
    "| **Нерівномірний рух** | Рух зі змінною швидкістю. | $v \\neq \\text{const}$ <br> За рівні проміжки часу тіло долає різний шлях. | Рух автобуса, що стартує із зупинки. |\n",
    "| **Рівняння руху** | | | |\n",
    "| **Рівномірний прямолінійний рух** | Рівняння, що дозволяє визначити положення тіла в будь-який момент часу. | $x(t) = x_0 + v_x t$ <br> $x(t)$ - кінцева координата, <br> $x_0$ - початкова координата, <br> $v_x$ - проекція швидкості на вісь OX. | Визначення координати велосипедиста через 10 с після початку руху. |\n",
    "| **Переведення одиниць швидкості** | Правила конвертації між км/год та м/с. | Щоб перевести $\\frac{\\text{км}}{\\text{год}} \\rightarrow \\frac{\\text{м}}{\\text{с}}$, треба поділити на 3.6<br> Щоб перевести $\\frac{\\text{м}}{\\text{с}} \\rightarrow \\frac{\\text{км}}{\\text{год}}$, треба помножити на 3.6 | $90 \\frac{\\text{км}}{\\text{год}} = \\frac{90}{3.6} = 25 \\frac{\\text{м}}{\\text{с}}$ <br> $15 \\frac{\\text{м}}{\\text{с}} = 15 \\cdot 3.6 = 54 \\frac{\\text{км}}{\\text{год}}$ |"
   ]
  },
  {
   "cell_type": "markdown",
   "id": "57038018",
   "metadata": {},
   "source": [
    "## Додаткові матеріали (українською)\n",
    "\n",
    "* https://uk.wikipedia.org/wiki/Кінематика\n",
    "* https://uk.wikipedia.org/wiki/Матеріальна_точка\n",
    "* https://uk.wikipedia.org/wiki/Рівномірний_рух\n"
   ]
  }
 ],
 "metadata": {
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.9.1"
  }
 },
 "nbformat": 4,
 "nbformat_minor": 5
}