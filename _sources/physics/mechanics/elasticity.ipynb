{
 "cells": [
  {
   "cell_type": "markdown",
   "id": "ab0a1e97",
   "metadata": {},
   "source": [
    "# Сила пружності\n",
    "\n",
    "Уявімо, що ми взяли до рук звичайну пружинку від ручки. Якщо ми її трохи розтягнемо, її довжина збільшиться. Якщо стиснемо - зменшиться. Ця зміна форми або розмірів тіла під дією зовнішніх сил і називається **деформацією**.\n",
    "\n",
    "## Якою буває деформація?\n",
    "\n",
    "Не всі деформації однакові. Головна відмінність полягає в тому, чи повертається тіло до своєї початкової форми. За цією ознакою ми виділяємо два основні типи деформацій.\n",
    "\n",
    "> **Пружна деформація** - це така деформація, яка повністю зникає після припинення дії зовнішньої сили. Тіло повертається до своїх початкових розмірів і форми.\n",
    "\n",
    "**Приклад:** Уявіть гумовий м'яч. Коли він вдаряється об підлогу, він на мить сплющується (деформується), але одразу ж відновлює свою сферичну форму. Це і є пружна деформація. Те саме відбувається з пружинами, батутом, струнами гітари.\n",
    "\n",
    "> **Пластична деформація** - це деформація, яка не зникає після припинення дії зовнішньої сили. Тіло назавжди змінює свою форму.\n",
    "\n",
    "**Приклад:** Візьмемо шматок пластиліну. Коли ми його стискаємо, він змінює форму. Але якщо ми приберемо руку, він так і залишиться сплющеним. Те саме станеться, якщо зігнути металеву скріпку - вона не розігнеться сама по собі.\n",
    "\n",
    "Важливо розуміти, що одне й те саме тіло може зазнавати як пружної, так і пластичної деформації. Якщо ми ледь-ледь розтягнемо пружину, вона повернеться у вихідне положення (пружна деформація). Але якщо ми потягнемо її з усієї сили, вона може розтягнутися і вже ніколи не стиснутися назад (пластична деформація). Межа, за якою пружна деформація переходить у пластичну, називається **межею пружності**.\n",
    "\n",
    "---"
   ]
  },
  {
   "cell_type": "markdown",
   "id": "84bba562",
   "metadata": {},
   "source": [
    "## Види деформацій за характером дії сили\n",
    "\n",
    "Залежно від того, як саме прикладена сила, ми можемо класифікувати деформації на декілька основних видів.\n",
    "\n",
    "*   **Деформація розтягнення та стиснення:** Виникають, коли сили діють уздовж однієї прямої, намагаючись або збільшити (розтягнення), або зменшити (стиснення) довжину тіла. Приклади: розтягнення троса під вагою вантажу, стиснення колон будівлі.\n",
    "\n",
    "*   **Деформація згину:** Це складніший вид деформації. Уявіть, що ми кладемо дошку між двома стільцями і стаємо на неї посередині. Верхні шари дошки стискаються, а нижні - розтягуються. Це і є згин.\n",
    "\n",
    "*   **Деформація кручення:** Виникає, коли до тіла прикладають сили, що намагаються його \"скрутити\" навколо своєї осі. Класичний приклад - викручування мокрої ганчірки. Вали двигунів, свердла - всі вони зазнають деформації кручення.\n",
    "\n",
    "*   **Деформація зсуву:** Виникає, коли шари тіла зміщуються один відносно одного. Уявіть колоду карт: якщо ми натиснемо на верхню карту збоку, вся колода перекоситься - це наочна деформація зсуву. Заклепки та болти, що з'єднують металеві листи, працюють саме на зсув."
   ]
  },
  {
   "cell_type": "markdown",
   "id": "a8d87e86",
   "metadata": {},
   "source": [
    "\n",
    "\n",
    "## Як виміряти деформацію? Сила пружності\n",
    "\n",
    "Тепер, коли ми знаємо, що таке деформація, давайте навчимося її вимірювати і зрозуміємо, яка сила їй протидіє. Для простоти ми будемо розглядати найпростіший випадок - деформацію розтягнення або стиснення.\n",
    "\n",
    "### Абсолютне видовження\n",
    "\n",
    "Кількісною мірою деформації розтягнення/стиснення є **абсолютне видовження**.\n",
    "\n",
    "> **Абсолютне видовження** - це фізична величина, що показує, наскільки змінилася довжина тіла.\n",
    "\n",
    "Позначається вона зазвичай літерою $x$ або $\\Delta l$ (читається \"дельта ель\"). У різних джерелах можуть позначати по різному.\n",
    "\n",
    "Якщо початкова довжина тіла (наприклад, нерозтягнутої пружини) була $l_0$, а після розтягнення стала $l$, то абсолютне видовження обчислюється за формулою:\n",
    "\n",
    "$$\n",
    "x = \\Delta l = l - l_0\n",
    "$$\n",
    "\n",
    "**Одиниці вимірювання в СІ:** метр (м).\n",
    "\n",
    "Якщо тіло розтягують, то $l > l_0$ і видовження $x$ буде додатним. Якщо тіло стискають, то $l < l_0$ і видовження буде від'ємним.\n",
    "\n",
    "### Сила пружності\n",
    "\n",
    "Коли ми намагаємося деформувати пружне тіло, ми відчуваємо опір. Цей опір створює внутрішня сила, яка виникає в тілі й намагається повернути його до початкового стану.\n",
    "\n",
    "> **Сила пружності** $\\vec{F}_{\\text{пруж}}$ - це сила, що виникає всередині тіла під час його деформації і напрямлена в бік, протилежний напрямку зміщення частинок тіла.\n",
    "\n",
    "**Одиниці вимірювання в СІ:** Ньютон (Н).\n",
    "\n",
    "Якщо ми розтягуємо пружину вправо, то сила пружності буде тягнути її вліво. Якщо стискаємо пружину вліво, сила пружності буде штовхати її вправо. Вона завжди прагне відновити початковий стан і повернути все, як було.\n",
    "\n",
    "---\n",
    "\n",
    "## Закон Гука\n",
    "\n",
    "Ще в 17 столітті англійський вчений Роберт Гук експериментально встановив дивовижно простий зв'язок між силою пружності та величиною деформації. Цей зв'язок відомий нам як **закон Гука**.\n",
    "\n",
    "> **Закон Гука:** Для малих пружних деформацій сила пружності прямо пропорційна видовженню тіла і напрямлена протилежно до нього.\n",
    "\n",
    "Математично цей закон записується у векторній формі так:\n",
    "\n",
    "$$\n",
    "\\vec{F}_{\\text{пруж}} = -k\\vec{x}\n",
    "$$\n",
    "\n",
    "Давайте розберемо цю формулу:\n",
    "*   $\\vec{F}_{\\text{пруж}}$ - вектор сили пружності.\n",
    "*   $\\vec{x}$ - вектор видовження (зміщення від положення рівноваги).\n",
    "*   Знак \"мінус\" - найважливіша частина! Він математично показує те, про що ми говорили: сила пружності **завжди** напрямлена в протилежний бік до деформації. Якщо $\\vec{x}$ напрямлений вправо, то $\\vec{F}_{\\text{пруж}}$ - вліво.\n",
    "*   $k$ - коефіцієнт пропорційності, який називається **жорсткістю** тіла.\n",
    "\n",
    "Для розв'язування задач, де нам важлива лише величина (модуль) сили, ми можемо записати закон Гука в скалярній формі, без векторів та мінуса:\n",
    "\n",
    "$$\n",
    "F_{\\text{пруж}} = k|x|\n",
    "$$\n",
    "\n",
    "Тут $|x|$ - це модуль видовження, тобто абсолютна зміна довжини.\n",
    "\n",
    "> **Жорсткість** $k$ - це фізична величина, яка характеризує пружні властивості тіла. Вона показує, яку силу потрібно прикласти до тіла, щоб змінити його довжину на одиницю.\n",
    "\n",
    "З формули закону Гука ми можемо виразити жорсткість:\n",
    "\n",
    "$$\n",
    "k = \\frac{F_{\\text{пруж}}}{|x|}\n",
    "$$\n",
    "\n",
    "**Одиниця вимірювання в СІ:** Ньютон на метр (Н/м).\n",
    "\n",
    "**Аналогія:** Уявіть дві пружини. Одна - від підвіски вантажівки, а інша - від кулькової ручки. Щоб розтягнути пружину від вантажівки на 1 см, потрібна величезна сила. А пружину від ручки можна розтягнути на той самий 1 см легким рухом пальців. Це означає, що жорсткість пружини вантажівки (її значення $k$) у багато разів більша, ніж жорсткість пружини від ручки.\n",
    "\n",
    "Жорсткість залежить від матеріалу, з якого виготовлено тіло, його форми та геометричних розмірів (наприклад, для дротини - від її довжини та площі перерізу).\n",
    "\n",
    "## Природа сили пружності\n",
    "\n",
    "А звідки ж узагалі береться ця сила? Чому тіло хоче повернутись до початкової форми? Відповідь криється на мікроскопічному рівні.\n",
    "\n",
    "Всі тіла складаються з атомів і молекул, які перебувають на певних відстанях один від одного і взаємодіють між собою. Цю взаємодію можна уявити як мільярди крихітних пружинок, що з'єднують сусідні частинки. Це, звісно, аналогія, але вона добре пояснює суть. Насправді ця взаємодія має **електромагнітну природу**. Атоми та молекули в речовині одночасно притягуються і одночасно відштовхуються, але мій цим притяганням та відштовхуванням встановлюється рівновага. Однак рівновага порушується, коли ми починаємо деформувати тіло:\n",
    "*   Коли ми **розтягуємо** тіло, ми збільшуємо відстань між атомами/молекулами. Сили притягання між ними стають сильнішими за сили відштовхування й намагаються повернути їх на місце. Сума всіх цих мікроскопічних сил притягання і створює макроскопічну силу пружності.\n",
    "*   Коли ми **стискаємо** тіло, ми зближуємо атоми. На малих відстанях починають домінувати сили відштовхування між їхніми електронними оболонками. Ці сили намагаються \"розштовхати\" атоми назад. Сума цих сил відштовхування також створює силу пружності.\n",
    "\n",
    "Отже, сила пружності - це не якась окрема фундаментальна сила природи, а прояв електромагнітної взаємодії між частинками речовини.\n",
    "\n",
    "---\n",
    "\n",
    "## З'єднання пружин\n",
    "\n",
    "На практиці часто доводиться використовувати не одну, а кілька пружин, з'єднаних разом. Розглянемо два основні способи з'єднання та виведемо формули для загальної жорсткості системи.\n",
    "\n",
    "### Послідовне з'єднання\n",
    "\n",
    "Пружини з'єднані послідовно, якщо вони прикріплені одна до одної \"ланцюжком\".\n",
    "\n",
    "Давайте проаналізуємо цю систему.\n",
    "1.  **Сила:** Якщо ми потягнемо за кінець другої пружини з силою $F$, то така сама сила діятиме на кожну пружину в ланцюжку. Це схоже на натяг мотузки - він однаковий по всій довжині. Отже, $F_{\\text{пруж}} = F_1 = F_2$.\n",
    "2.  **Видовження:** Загальне видовження всієї системи дорівнює сумі видовжень кожної окремої пружини. $x = x_1 + x_2$.\n",
    "\n",
    "Тепер використаємо ці два факти для виведення формули загальної жорсткості $k$.\n",
    "\n",
    "Із закону Гука ми знаємо, що $x = \\frac{F}{k}$. Підставимо це у формулу для видовження:\n",
    "\n",
    "$$\n",
    "\\frac{F_{\\text{пруж}}}{k} = \\frac{F_1}{k_1} + \\frac{F_2}{k_2}\n",
    "$$\n",
    "\n",
    "Оскільки всі сили однакові ($F_{\\text{пруж}} = F_1 = F_2$), ми можемо скоротити їх:\n",
    "\n",
    "$$\n",
    "\\frac{1}{k} = \\frac{1}{k_1} + \\frac{1}{k_2}\n",
    "$$\n",
    "\n",
    "Зводимо до спільного знаменника і отримуємо фінальну формулу:\n",
    "\n",
    "$$\n",
    "\\frac{1}{k} = \\frac{k_2}{k_1 k_2} + \\frac{k_1}{k_1 k_2} = \\frac{k_1 + k_2}{k_1 k_2}\n",
    "$$\n",
    "\n",
    "$$\n",
    "k = \\frac{k_1 k_2}{k_1 + k_2}\n",
    "$$\n",
    "\n",
    "Це і є формула для розрахунку загальної жорсткості при послідовному з'єднанні. Із цієї формули можна зробити висновок, що при послідовному з'єднанні загальна жорсткість системи **зменшується** і стає меншою за жорсткість найменш жорсткої пружини. Системі стає \"легше\" розтягуватися.\n",
    "\n",
    "### Паралельне з'єднання\n",
    "\n",
    "При паралельному з'єднанні пружини кріпляться до спільної основи та спільного вантажу. Вони працюють разом, \"пліч-о-пліч\".\n",
    "\n",
    "Проаналізуємо цю систему:\n",
    "1.  **Видовження:** Оскільки пружини закріплені між тими самими основою та вантажем, вони розтягуються на однакову величину. $x = x_1 = x_2$.\n",
    "2.  **Сила:** Загальна сила, що розтягує систему, розподіляється між пружинами. Кожна пружина робить свій \"внесок\". Тому загальна сила пружності дорівнює сумі сил пружності кожної пружини. $F_{\\text{пруж}} = F_1 + F_2$.\n",
    "\n",
    "Використаємо ці факти для виведення формули. Із закону Гука $F = k x$. Підставимо це у формулу для сил:\n",
    "\n",
    "$$\n",
    "k x = k_1 x_1 + k_2 x_2\n",
    "$$\n",
    "Оскільки всі видовження однакові ($x_{\\text{заг}} = x_1 = x_2$), ми можемо скоротити їх:\n",
    "\n",
    "$$\n",
    "k = k_1 + k_2\n",
    "$$\n",
    "\n",
    "**Висновок:** При паралельному з'єднанні загальна жорсткість системи **збільшується** і дорівнює сумі жорсткостей окремих пружин і завжди є більшою за найбільшу з них. Система стає значно \"жорсткішою\"."
   ]
  },
  {
   "cell_type": "markdown",
   "id": "34c4441d",
   "metadata": {},
   "source": [
    "## Додаткові матеріали\n"
   ]
  },
  {
   "cell_type": "markdown",
   "id": "80edd7a3",
   "metadata": {},
   "source": [
    "## Додаткові матеріали (англійською)\n",
    "\n",
    "* https://en.wikipedia.org/wiki/Elasticity_(physics)"
   ]
  }
 ],
 "metadata": {
  "language_info": {
   "name": "python"
  }
 },
 "nbformat": 4,
 "nbformat_minor": 5
}
