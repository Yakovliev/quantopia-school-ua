{
 "cells": [
  {
   "cell_type": "markdown",
   "metadata": {},
   "source": [
    "# Перший закон термодинаміки та адіабатний процес\n",
    "\n",
    "## Формулювання першого закону термодинаміки\n",
    "\n",
    "У термодинаміці розглядаються системи, де механічна енергія при переході між станами може змінюватися. При цьому, якщо зовнішні сили виконують роботу $A'$ і системі передається певна кількість теплоти $Q$, то вся ця енергія йде на зміну внутрішньої енергії системи $\\Delta U$. \n",
    "\n",
    "Закон збереження та перетвореня енергії (зауважте, що саме \"енергії\", а не \"механічної енергії\") в такому випадку називають **першим законом термодинаміки**:\n",
    "\n",
    "> Зміна внутрішньої енергії $\\Delta U$ при переході з одного термодинамічного стану в інших дорівнює сумі роботи $A'$ зовнішніх сил і кількості теплоти $Q$, переданої системі або переданої системою навколишнім тілам у процесі теплообміну:\n",
    "\n",
    "$$ \\Delta U = A' + Q $$\n",
    "\n",
    "Важливо зазначити: якщо система отримує теплоту, то $Q$ береться зі знаком \"+\", якщо віддає - зі знаком \"-\". На практиці частіше розглядають роботу $A$, яку виконує сама система проти зовнішніх сил. Оскільки $A' = -A$, перший закон термодинаміки можна записати у формі:\n",
    "\n",
    "$$ Q = \\Delta U + A $$\n",
    "\n",
    "Звідси, перший закон термодинаміки можна сформулювати наступним чином:\n",
    "\n",
    "> Кількість теплоти $Q$, передана системі, йде на зміну внутрішньої енергії системи $\\Delta U$ та на виконання системою роботи $A$ проти зовнішніх сил.\n",
    "\n",
    "Згідно з цим законом **неможливо створити вічний двигун першого роду** - циклічний пристрій, який виконував би механічну роботу без споживання енергії ззовні або виконував би роботу більшу, ніж споживана ним енергія.\n",
    "\n",
    "---\n",
    "\n",
    "## Перший закон термодинаміки для різних процесів\n",
    "\n",
    "1. Ізохорний процес $(V = const)$:\n",
    "   - Об'єм газу не змінюється $(∆V = 0)$\n",
    "   - Робота газу дорівнює нулю $(A = 0)$\n",
    "   - Рівняння набуває вигляду: $Q = \\Delta U$, тобто при ізохорному процесі вся передана газу кількість теплоти витрачається на збільшення внутрішньої енергії газу.\n",
    "   - Для ідеального одноатомного газу: $Q = \\Delta U = \\frac{3}{2} \\frac{m}{M}R\\Delta T = \\frac{3}{2} V \\Delta p$\n",
    "\n",
    "2. Ізотермічний процес $(T = const)$:\n",
    "   - Температура не змінюється $(T = const)$\n",
    "   - А отже і внутрішня енергія залишається сталою $(\\Delta U = 0)$\n",
    "   - Рівняння набуває вигляду: $Q = A$\n",
    "   - Вся передана кількість теплоти йде на виконання механічної роботи\n",
    "\n",
    "3. Ізобарний процес $(p = const)$:\n",
    "   - Тиск залишається сталим $(p = const)$\n",
    "   - Рівняння має вигляд: $Q = \\Delta U + A$\n",
    "   - Якщо газ ідеальний одноатомний, то робота газу дорівнює $A = p \\Delta V$, а зміна його внутрішньої енергії $\\Delta U = \\frac{3}{2} p \\Delta V$\n",
    "   - Як результат, для ідеального одноатомного газу $Q = \\Delta U + А = \\frac{3}{2} p \\Delta V + p \\Delta V = \\frac{5}{2}p\\Delta V$ або $Q = \\frac{5}{2}\\frac{m}{M}R\\Delta T$\n",
    "\n",
    "---\n",
    "\n",
    "## Адіабатний процес\n",
    "\n",
    "Адіабатним називається процес, який відбувається без теплообміну з навколишнім середовищем $(Q = 0)$. \n",
    "\n",
    "> У цьому випадку перший закон термодинаміки набуває вигляду: $\\Delta U + A = 0$ або $A = -\\Delta U$\n",
    "\n",
    "Під час адіабатного розширення газ виконує додатну роботу за рахунок зменшення внутрішньої енергії, при цьому температура газу зменшується. Навпаки, під час адіабатного стиснення, робота газу є від'ємною (бо фактично над газом виконується додатня робота) і внутрішня енергія, як і температура, збільшуються.\n",
    "\n",
    "В реальних умовах процеси, близькі до адіабатних, можна спостерігати:\n",
    "- У посудині з хорошою теплоізоляцією\n",
    "- При дуже швидких процесах, коли теплообмін не встигає відбутися\n",
    "- При поширенні звукових хвиль\n",
    "- При швидкому розширенні газу під час вибуху\n",
    "\n",
    "Практичне застосування адіабатного стиснення можна побачити в дизельних двигунах, де саме різке стиснення повітря призводить до значного підвищення температури, достатньої для самозаймання паливної суміші.\n",
    "\n",
    "Примітка: тут ще будуть додані приклади з кодом."
   ]
  }
 ],
 "metadata": {
  "language_info": {
   "name": "python"
  }
 },
 "nbformat": 4,
 "nbformat_minor": 2
}
