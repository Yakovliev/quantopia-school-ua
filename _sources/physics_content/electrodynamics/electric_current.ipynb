{
 "cells": [
  {
   "cell_type": "markdown",
   "metadata": {},
   "source": [
    "# Електричний струм та закон Ома\n",
    "\n",
    "## Що таке електричний струм?\n",
    "\n",
    "В металевих провідниках атоми формують упорядковану кристалічну структуру. У вузлах цієї структури розташовані позитивно заряджені іони, а між ними вільно переміщуються електрони. За відсутності зовнішнього електричного поля рух електронів є хаотичним і нагадує рух молекул газу.\n",
    "\n",
    "Коли до провідника прикладається зовнішнє електричне поле, до хаотичного руху електронів додається спрямований рух проти напрямку поля (електрони починають рухатись в напрямку протилежному напрямку вектора напруженості електричного поля, бо саме в цьому напрямку вони притягуються електричним полем; це можна порівняти із притяганням негативного заряду до позитивного заряду, де на негативний заряд діє сила протилежна напрямку напруженості електричного поля). Саме цей упорядкований рух і становить суть електричного струму.\n",
    "\n",
    "> **Електричний струм** – це напрямлений (впорядкований) рух частинок електрично заряджених частинок.\n",
    "\n",
    "Важливо зазначити, що носіями електричного струму можуть бути різні заряджені частинки:\n",
    "* У металах — це електрони\n",
    "* В електролітах — позитивні та негативні іони\n",
    "* В газах — електрони, позитивні й негативні іони\n",
    "* У напівпровідниках — електрони та \"дірки\" (відсутність електрона в атомі)\n",
    "\n",
    "Позитивні іони рухаються у напрямку напруженості зовнішнього електричного поля, а негативні – у протилежному напрямку.\n",
    "\n",
    "Для виникнення та підтримки електричного струму необхідно забезпечити дві ключові умови:\n",
    "\n",
    "1. **Наявність вільних заряджених частинок**, які можуть переміщуватися під впливом електричного поля\n",
    "2. **Створення та підтримка електричного поля**, яке надає зарядженим частинкам спрямованого руху\n",
    "\n",
    "Для створення електричного поля використовуються різноманітні **джерела струму** — пристрої, які перетворюють інші види енергії в електричну.\n",
    "\n",
    "Принцип роботи будь-якого джерела струму полягає в розділенні різнойменних зарядів, внаслідок чого один полюс набуває позитивного заряду, а інший — негативного. Ця різниця потенціалів створює електричне поле, яке змушує заряджені частинки рухатися.\n",
    "\n",
    "Серед найпоширеніших джерел струму:\n",
    "\n",
    "* **Гальванічні елементи та акумулятори** — перетворюють хімічну енергію на електричну\n",
    "* **Електромеханічні генератори** — перетворюють механічну енергію на електричну \n",
    "* **Сонячні батареї** — перетворюють енергію сонячного випромінювання на електричну\n",
    "* **Термоелементи** — перетворюють теплову енергію на електричну\n",
    "* **П'єзоелементи** — перетворюють енергію механічної деформації на електричну"
   ]
  },
  {
   "cell_type": "markdown",
   "metadata": {},
   "source": [
    "## Що таке електричне коло?\n",
    "\n",
    "> **Електричне коло** - це сукупність пристроїв, що забезпечують шлях для проходження електричного струму. Найпростіше електричне коло складається з:\n",
    "* Джерела струму\n",
    "* Провідників\n",
    "* Споживача електричної енергії\n",
    "* Комутаційного пристрою (вимикача)\n",
    "\n",
    "Схематичне зображення електричного кола з використанням стандартних умовних позначень називається **електричною схемою** (електричне коло). Ці схеми допомагають зрозуміти принцип роботи електричних пристроїв та систем.\n",
    "\n",
    "За усталеною конвенцією, **напрямком електричного струму** вважається напрямок руху позитивно заряджених частинок, тобто від позитивного полюса джерела до негативного. Варто зазначити, що в металевих провідниках реально рухаються негативно заряджені електрони в протилежному напрямку.\n",
    "\n",
    "Важливі умовні домовленості:\n",
    "* За усталеною конвенцією, **напрямком електричного струму** вважається напрямок руху позитивно заряджених частинок, тобто від позитивного полюса джерела до негативного (це склалось історично, тут немає якоїсь особливої логіки). Варто зазначити, що в металевих провідниках реально рухаються негативно заряджені електрони в протилежному напрямку.\n",
    "* В умовному позначенні гальванічного елемента довга риска позначає позитивний полюс джерела, а коротка – негативний."
   ]
  },
  {
   "cell_type": "markdown",
   "metadata": {},
   "source": [
    "![elements_of_electric_circuit](../images/elements_of_electric_circuit.png)\n",
    "\n",
    "Рис. 1. Елементи електричної схеми (електричного кола)"
   ]
  },
  {
   "cell_type": "markdown",
   "metadata": {},
   "source": [
    "## Закон Ома, сила струму, напруга, опір\n",
    "\n",
    "Для кількісного опису струму в провіднику застосовують наступні фізичні величини: \n",
    "* сила струму $I$ (характеризує власне електричний струм)\n",
    "* напруга $U$ (характеризує поле, що створює струм)\n",
    "* опір $R$ (характеризує сам провідник та елементи електричної схеми)\n",
    "\n",
    "> **Сила струму** $(I)$ — фізична величина, що характеризує інтенсивність руху заряджених частинок і дорівнює електричному заряду, який проходить через поперечний переріз провідника за одиницю часу:\n",
    "\n",
    "> $$I = \\frac{q}{t}$$\n",
    "\n",
    "де $q$ — електричний заряд, $t$ — час.\n",
    "\n",
    "Одиниця сили струму в Міжнародній системі одиниць СІ – **ампер** (A).\n",
    "\n",
    "Для вимірювання сили струму використовують прилад - **амперметр**, який вмикають у коло послідовно з ділянкою, де вимірюють струм.\n",
    "\n",
    "Закон взаємодії струмів: два паралельні провідники однакової довжини притягуються, якщо струми в них течуть в одному напрямку, і відштовхуються – якщо в протилежних (взаємодія відбувається через магнітне поле, що створюється електричним струмом; про магнітне поле ми поговоримо згодом). \n",
    "\n",
    "1 ампер дорівнює силі такого постійного струму, який, пропущений по двох прямих паралельних нескінченних провідниках із незначним поперечним перерізом, що поміщені на відстані 1 м один від одного у вакуумі, створював би на кожній ділянці провідників довжиною 1 м силу взаємодії $2 \\cdot 10^{-7}$ Н.\n",
    "\n",
    "> **Електрична напруга** $(U)$ — фізична величина, що характеризує роботу електричного поля $A$ з переміщення заряду $q$ по ділянці кола:\n",
    "\n",
    "> $$U = \\frac{A}{q}$$\n",
    "\n",
    "Одиниця напруги в Міжнародній системі одиниць СІ - **вольт** (В або V англійською).\n",
    "\n",
    "Напругу вимірюють приладом — **вольтметром**, який підключають паралельно до ділянки, на якій вимірюють напругу.\n",
    "\n",
    "1 В – це така напруга на ділянці кола, за якої електричне поле виконує роботу 1 Дж, переміщуючи по цій ділянці заряд 1 Кл:\n",
    "\n",
    "$$1 \\text{ В} = 1 \\frac{\\text{Дж}}{\\text{Кл}}$$"
   ]
  },
  {
   "cell_type": "markdown",
   "metadata": {},
   "source": [
    "\n",
    "> **Електричний опір $R$** – фізична величина, яка характеризує властивість провідника протидіяти електричному струму.\n",
    "\n",
    "Одиниця опору в Міжнародній системі одиниць СІ - **ом** (Ом).\n",
    "\n",
    "1 Ом – це опір такого провідника, в якому іде струм силою 1 А за напруги на кінцях провідника 1 В:\n",
    "\n",
    "$$1 \\text{Ом} = 1 \\frac{\\text{В}}{\\text{А}}$$\n",
    "\n",
    "Опір провідника, який має незмінний поперечний переріз, дорівнює:\n",
    "\n",
    "> $$R = \\rho \\frac{l}{S}$$\n",
    "\n",
    "де $\\rho$ – питомий опір речовини, з якої виготовлений провідник, $l$ – довжина провідника, $S$ – площа поперечного перерізу провідника.\n",
    "\n",
    "> **Питомий опір речовини** – фізична величина, яка характеризує електричні властивості речовини та чисельно дорівнює опору виготовленого з неї провідника довжиною 1 м і площею поперечного перерізу 1 м².\n",
    "\n",
    "Одиниця питомого опору в Міжнародній системі одиниць СІ – ом-метр ($\\text{Ом} \\cdot \\text{м}$).\n",
    "\n",
    "Питомий опір істотно залежить від температури.\n",
    "\n",
    "> **Закон Ома для ділянки кола**: Експериментально встановлено, що сила струму в провіднику прямо пропорційна прикладеній напрузі та обернено пропорційна опору провідника:\n",
    "\n",
    "> $$I = \\frac{U}{R}$$"
   ]
  },
  {
   "cell_type": "markdown",
   "metadata": {},
   "source": [
    "## Послідовне з'єднання провідників\n",
    "\n",
    "> **Послідовним** називають з'єднання провідників, при якому вони розташовані один за одним без розгалужень. При такому з'єднанні електричний струм, проходячи через один провідник, обов'язково проходить і через усі інші.\n",
    "\n",
    "Розглянемо ділянку кола, яка містить два послідовно з'єднані резистори (Рис. 2), і виведемо загальні співвідношення для будь-якої кількості послідовно з'єднаних провідників.\n"
   ]
  },
  {
   "cell_type": "markdown",
   "metadata": {},
   "source": [
    "![series_circuit](../images/series_circuit.png)\n",
    "\n",
    "Рис. 2. Послідовне з'єднання провідників"
   ]
  },
  {
   "cell_type": "markdown",
   "metadata": {},
   "source": [
    "При послідовному з'єднанні сила струму в усіх провідниках однакова і дорівнює загальній силі струму в ділянці кола.\n",
    "\n",
    "Це пояснюється тим, що електричне коло з послідовним з'єднанням не містить розгалужень, тому заряд, який проходить через поперечний переріз будь-якого провідника за певний час $t$, буде однаковим:\n",
    "\n",
    "$$q_1 = q_2 = q$$\n",
    "\n",
    "Ділячи обидві частини рівності на $t$, отримуємо: \n",
    "\n",
    "$$\\frac{q_1}{t} = \\frac{q_2}{t} = \\frac{q}{t}$$\n",
    "\n",
    "За означенням сили струму: $\\frac{q}{t} = I$. Отже: \n",
    "\n",
    "> $$I_1 = I_2 = I$$\n",
    "\n",
    "Загальна напруга на послідовно з'єднаних провідниках дорівнює сумі напруг на цих провідниках. Коли заряд $q$ переміщується під дією електричного поля, воно виконує роботу $A_1$ в першому провіднику і $A_2$ у другому. Оскільки для переміщення цього заряду через обидва провідники має бути виконана робота $A = A_1 + A_2$, то, поділивши обидві частини рівності на заряд $q$ і використовуючи означення напруги ($U = \\frac{A}{q}$), маємо: \n",
    "\n",
    "> $$U = U_1 + U_2$$\n",
    "\n",
    "Загальний опір послідовно з'єднаних провідників дорівнює сумі опорів цих провідників. Дійсно, якщо візьмемо до уваги попередньо отриманий результат $U = U_1 + U_2$ і застосуємо до цієї формули закон Ома, то отримаємо:\n",
    "\n",
    "$$I R = I_1 R_1 + I_2 R_2$$\n",
    "\n",
    "Оскільки $I_1 = I_2 = I$, отримуємо: $IR = I R_1 + I R_2 = I(R_1 + R_2)$, звідки\n",
    "\n",
    "> $$R = R_1 + R_2$$\n",
    "\n",
    "Отриманий результат можемо легко узагальнити на випадок $n$ провідників, з'єднаних послідовно:\n",
    "\n",
    "> $$I_1 = I_2 = ... = I_n = I$$\n",
    "\n",
    "> $$U = U_1 + U_2 + ... + U_n$$\n",
    "\n",
    "> $$R = R_1 + R_2 + ... + R_n$$\n",
    "\n",
    "Додаткові наслідки:\n",
    "- Загальний опір провідників, з'єднаних послідовно, завжди більший за опір кожного з цих провідників.\n",
    "- Загальний опір $n$ послідовно з'єднаних провідників з однаковим опором $R_0$ дорівнює $R = nR_0$."
   ]
  },
  {
   "cell_type": "markdown",
   "metadata": {},
   "source": [
    "## Паралельне з'єднання провідників\n",
    "\n",
    "З'єднання провідників називається **паралельним**, якщо для проходження струму існує два чи більше шляхів (гілок), і всі ці гілки мають одну пару спільних точок — вузлів (Рис. 3). У вузлах (вузлових точках) відбувається розгалуження кола (у кожному вузлі з'єднуються не менш ніж три провідники).\n",
    "\n",
    "Розглянемо ділянку кола, яка містить два паралельно з'єднані резистори."
   ]
  },
  {
   "cell_type": "markdown",
   "metadata": {},
   "source": [
    "![parallel_circuit](../images/parallel_circuit.png)\n",
    "\n",
    "Рис. 3. Паралельне з'єднання провідників"
   ]
  },
  {
   "cell_type": "markdown",
   "metadata": {},
   "source": [
    "При паралельному з'єднанні загальна сила струму в нерозгалуженій частині кола дорівнює сумі сил струмів у відгалуженнях (окремих гілках).\n",
    "\n",
    "У вузловій точці струм розтікається по двох гілках. Заряд у вузловій точці не накопичується, тому заряд $q$, який надійшов у вузол за певний час $t$, дорівнює сумі зарядів, які вийшли з цього вузла за той самий час: $q = q_1 + q_2$.\n",
    "\n",
    "Поділивши обидві частини рівності на $t$ і беручи до уваги, що $\\frac{q}{t} = I$, маємо: \n",
    "\n",
    "> $$I = \\frac{q_1}{t} + \\frac{q_2}{t} = I_1 + I_2$$\n",
    "\n",
    "Загальна напруга на ділянці кола та напруга на кожному з паралельно з'єднаних провідників є однаковими. Якщо ділянка кола не містить джерел струму, то напруга на ділянці дорівнює різниці потенціалів на кінцях цієї ділянки. Таким чином, напруга усієї ділянки дорівнює $U = \\varphi_L - \\varphi_R$, де $\\varphi_L$ та $\\varphi_R$ - потенціали у лівій вузловій точці та правій вузловій точці відповідно. Напруга для ділянки із опором $R_1$ дорівнює $U_1 = \\varphi_L - \\varphi_R$, а напруга для ділянки із опором $R_2$ дорівнює $U_2 = \\varphi_L - \\varphi_R$. Праві частини усіх цих виразів однакові, тому: \n",
    "\n",
    "> $$U = U_1 = U_2$$\n",
    "\n",
    "Величина, обернена до загального опору розгалуженої ділянки кола, дорівнює сумі величин, кожна з яких обернена до опору відповідної гілки цього розгалуження. Доведемо це.\n",
    "\n",
    "Оскільки $I = I_1 + I_2$, то за законом Ома: $\\frac{U}{R} = \\frac{U_1}{R_1} + \\frac{U_2}{R_2}$. А оскільки $U = U_1 = U_2$, то $\\frac{U}{R} = U(\\frac{1}{R_1} + \\frac{1}{R_2})$. Після скорочення на $U$ отримуємо: \n",
    "\n",
    "> $$\\frac{1}{R} = \\frac{1}{R_1} + \\frac{1}{R_2}$$\n",
    "\n",
    "Звідси, можемо отримати:\n",
    "\n",
    "$$\\frac{1}{R} = \\frac{1}{R_1} + \\frac{1}{R_2} = \\frac{R_1 + R_2}{R_1 R_2}$$\n",
    "\n",
    "та\n",
    "\n",
    "$$R = \\frac{R_1 R_2}{R_1 + R_2} $$\n",
    "\n",
    "Додаткові наслідки:\n",
    "- Загальний опір паралельно з'єднаних провідників менший від опору кожного з цих провідників.\n",
    "- Загальний опір $n$ паралельно з'єднаних провідників з однаковим опором $R_0$ дорівнює $R = \\frac{R_0}{n}$.\n",
    "\n",
    "Отриманий результат можемо легко узагальнити на випадок $n$ провідників, з'єднаних паралельно:\n",
    "\n",
    "> $$I = I_1 + I_2 + ... + I_n$$\n",
    "\n",
    "> $$U = U_1 = U_2 = ... = U_n$$\n",
    "\n",
    "> $$\\frac{1}{R} = \\frac{1}{R_1} + \\frac{1}{R_2} + ... + \\frac{1}{R_n}$$\n"
   ]
  }
 ],
 "metadata": {
  "kernelspec": {
   "display_name": "venv",
   "language": "python",
   "name": "python3"
  },
  "language_info": {
   "name": "python",
   "version": "3.9.1"
  }
 },
 "nbformat": 4,
 "nbformat_minor": 2
}
