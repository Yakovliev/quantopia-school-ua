## Експериментальна робота № 1

**Тема:** Перевірка законів послідовного і паралельного з'єднання провідників.

**Мета:** Експериментально перевірити співвідношення, які справджуються в разі послідовного та в разі паралельного з'єднання провідників.

**Обладнання:** Джерело струму, вольтметр, амперметр, ключ, два резистори, з'єднувальні проводи.

## Вказівки до роботи
Суворо дотримуйтеся інструкцій з безпеки. Результати вимірювань і обчислень відразу заносьте до таблиць.

## Підготовка до експерименту

1. Накресліть схеми двох електричних кіл. Кожне коло має містити два резистори, які через ключ з'єднані з джерелом струму:
    - **Схема 1** — резистори з'єднані послідовно.
    - **Схема 2** — резистори з'єднані паралельно.

2. Біля кожної схеми запишіть співвідношення, які вам необхідно перевірити (формули для визначення загальної сили струму, загальної напруги, загального опору).

## Експеримент

### Дослід 1: Дослідження послідовного з'єднання провідників

1. Складіть електричне коло за накресленою вами схемою 1.
2. Виміряйте напругу на першому резисторі ($U_1$), на другому резисторі ($U_2$), на обох резисторах разом ($U$). Накресліть схему відповідних електричних кіл.
3. Виміряйте силу струму, увімкнувши амперметр спочатку між джерелом струму і першим резистором ($I_1$), потім між першим і другим резисторами ($I_2$), а потім між ключем і джерелом струму ($I$). Накресліть схеми відповідних електричних кіл.

#### Таблиця 1

| Напруга, В | $U_1$ | $U_2$ | $U$ | $ε_{U_{посл}}$, % |
|------------|-------|-------|-----|-----------------------------|
|            |       |       |     |                             |

| Сила струму, А | $I_1$ | $I_2$ | $I$ |
|----------------|-------|-------|-----|
|                |       |       |     |

| Опір, Ом | $R_1$ | $R_2$ | $R$ | $R_{посл}$ | $ε_{R_{посл}}$, % |
|----------|-------|-------|-----|------------|-----------------------------|
|          |       |       |     |            |                             |

### Дослід 2: Дослідження паралельного з'єднання провідників

1. Складіть електричне коло за накресленою вами схемою 2.
2. Виміряйте напругу на кожному резисторі ($U_1$, $U_2$), на обох резисторах разом ($U$). Накресліть схему електричного кола.
3. Виміряйте силу струму в першому резисторі ($I_1$), у другому резисторі ($I_2$), у нерозгалуженій ділянці кола ($I$). Накресліть схеми відповідних електричних кіл.

#### Таблиця 2

| Напруга, В | $U_1$ | $U_2$ | $U$ | $ε_{U_{парал}}$, % |
|------------|-------|-------|-----|-----------------------------|
|            |       |       |     |                             |

| Сила струму, А | $I_1$ | $I_2$ | $I$ | $ε_{I_{парал}}$, % |
|----------------|-------|-------|-----|-----------------------------|
|                |       |       |     |                             |

| Опір, Ом | $R_1$ | $R_2$ | $R$ | $R_{парал}$ | $ε_{R_{парал}}$, % |
|----------|-------|-------|-----|-------------|-----------------------------|
|          |       |       |     |             |                             |

## Опрацювання результатів експерименту

1. Користуючись законом Ома для ділянки кола, для кожного досліду визначте:
    - Опір першого резистора ($R_1$),
    - Опір другого резистора ($R_2$),
    - Загальний опір ділянки кола ($R$).

2. Користуючись співвідношеннями для послідовного і паралельного з'єднань споживачів, для кожного досліду визначте:
    - Загальний опір ділянки кола,
    - Напругу на ділянці,
    - Силу струму в колі:
      - $R_{посл} = R_1 + R_2$, $U_{посл} = U_1 + U_2$,
      - $R_{парал} = \frac{R_1 R_2}{R_1 + R_2}$, $I_{парал} = I_1 + I_2$.

3. Оцініть відносну похибку експериментального підтвердження кожної з рівностей:
    - $ε_{R_{посл}} = \left|1 - \frac{R_{посл}}{R}\right| \cdot 100\%$, $ε_{U_{посл}} = \left|1 - \frac{U_{посл}}{U}\right| \cdot 100\%$,
    - $ε_{R_{парал}} = \left|1 - \frac{R_{парал}}{R}\right| \cdot 100\%$, $ε_{I_{парал}} = \left|1 - \frac{I_{парал}}{I}\right| \cdot 100\%$.

## Аналіз експерименту та його результатів

За результатами експерименту сформулюйте і запишіть висновки, у якому зазначте:
1. Які досліди ви проводили.
2. Які співвідношення були підтверджені.
3. Які чинники вплинули на точність результатів експерименту.

