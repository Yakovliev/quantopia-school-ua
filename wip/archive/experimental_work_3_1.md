Лабораторна робота: Визначення питомого опору провідника

**Мета роботи:** Виміряти питомий опір дроту; набути навичок користування амперметром, вольтметром, мікрометром.

**Обладнання:** Дріт з матеріалу з великим питомим опором, натягнутий на дерев'яну планку; лабораторний амперметр (шкальний); вольтметр; джерело струму (батарея гальванічних елементів); вимикач; реостат на 6–10 Ом і 2 А; мікрометр або штангенциркуль; лінійка з ціною поділки 1 мм/под.; з'єднувальні провідники.

**Теоретичні відомості**

Опір провідника $R$, при незмінній температурі для того чи іншого матеріалу, пропорційний довжині провідника $l$ і обернено пропорційний площі поперечного перерізу $s$:
$$
R = \rho \frac{l}{s}. \tag{3.1}
$$

Величина $\rho$ залежить від матеріалу провідника і називається питомим опором матеріалу. В техніці питомим опором називають величину, що чисельно дорівнює опору провідника завдовжки 1 м і площею поперечного перерізу 1 м². У цьому разі одиниця питомого опору буде Ом·м.

Опір $R$ за законом Ома для ділянки кола дорівнює:
$$
R = \frac{U}{I}, \tag{3.2}
$$
де $I$ — сила струму, а $U$ — напруга.

Площа поперечного перерізу провідника визначається за формулою:
$$
S = \frac{\pi d^2}{4}, \tag{3.3}
$$
де $d$ — діаметр провідника.

Підставивши в формулу (3.1) значення $R$ з формули (3.2) і $S$ з формули (3.3), дістанемо остаточну формулу для вимірювання питомого опору провідника:
$$
\rho = \frac{\pi d^2}{4l} \cdot \frac{U}{I}. \tag{3.4}
$$

Питомий опір провідника можна виміряти, склавши електричне коло за схемою, поданою на рисунку.

Питомий опір матеріалу можна обчислити, використовуючи формули:
$$
R = \rho \frac{l}{S}, \quad S = \frac{\pi d^2}{4}.
$$
де $d$ — діаметр провідника.

Опір провідника $R$ можна виміряти, склавши електричне коло за схемою, поданою на малюнку.

У цьому випадку формула для обчислення питомого опору провідника набуває вигляду:
$$
\rho = \frac{R d^2}{4 l}, \quad \text{або} \quad \rho = \frac{\pi U d^2}{4 l I}.
$$


**Порядок виконання роботи**

1. Складіть електричне коло за схемою.
2. Зміною положення повзунка реостата $R$ підберіть силу струму не більшу за 1 А, щоб не перевантажити джерело струму та уникнути перегрівання дроту.
3. Виміряйте силу струму $I$ і падіння напруги $U$ на реохорді або досліджуваному опорі $R_1$ при цій силі струму. Дослід повторіть для трьох значень сили струму. Результати запишіть в таблицю.

Таблиця 1

| № | $I$, А | $U$, В | $l$, м | $d$, мм | $\rho \cdot 10^{-8}$, Ом·м |
|---|-------|-------|-------|---------|---------------------------|

4. Виміряйте довжину провідника $l$ лінійкою, а діаметр дроту $d$ — штангенциркулем у трьох-чотирьох місцях. Обчисліть середнє значення діаметра. Результати вимірювань також занесіть в таблицю.
5. Розрахуйте наближене значення питомого опору провідника за формулою (3.4).
6. Визначіть інструментальні похибки вимірювальних приладів $\Delta I$ і похибки відліку $\Delta U$. Максимальні абсолютні та відносні похибки вимірювань:
$$
\Delta I = \Delta I_{\text{п}} + \Delta I_{\text{в}}, \quad \varepsilon_I = \frac{\Delta I}{I}.
$$
Аналогічно зробіть для довжини $l$, діаметра $d$ і напруги $U$. Отримані похибки запишіть в таблицю.

Таблиця 2

| Напруга $U$, В | Сила струму $I$, А | Довжина $l$, м | Діаметр $d$, мм |
|----------------|--------------------|----------------|-----------------|
| $\Delta U$     | $\Delta I$         | $\Delta l$     | $\Delta d$      |
| $\varepsilon_U$ | $\varepsilon_I$    | $\varepsilon_l$ | $\varepsilon_d$ |

7. Знайдіть відносну $\varepsilon_\rho$ і абсолютну $\Delta \rho_{\text{сер}}$ похибки вимірювання питомого опору провідника за формулами:
$$
\varepsilon_\rho = \frac{\Delta U}{U} + \frac{2\Delta d}{d} + \frac{\Delta I}{I} + \frac{\Delta l}{l},
$$
$$
\Delta \rho_{\text{сер}} = \rho_{\text{сер}} \cdot \varepsilon_\rho.
$$

8. Запишіть результат вимірювання питомого опору у вигляді:
$$
\rho = \rho_{\text{сер}} \pm \Delta \rho_{\text{сер}}.
$$
9. Підключіть клеми до провідника №2, а потім №3 і повторіть дослід та обчислення.
10. Зробіть висновок.


**Хід роботи**

1. Складіть електричне коло за схемою. Змінюючи положення повзунка реостата, підберіть силу струму не більшу за 0,5 А (щоб не перевантажити джерело струму).
2. Виміряйте силу струму $I$ і напругу $U$ на досліджуваному опорі за цієї сили струму.
3. Виміряйте довжину провідника лінійкою, а діаметр дроту — мікрометром у трьох-чотирьох місцях. Якщо результати вимірювань діаметра дроту різні, обчисліть середнє значення діаметра.
4. Обчисліть приблизне значення питомого опору провідника.
5. Визначте інструментальні похибки вимірювальних приладів і похибки відліку. Обчисліть максимальні абсолютні й відносні похибки вимірювань величин $U$, $d$, $l$, $I$. Обчисліть максимальну відносну й абсолютну похибки вимірювання питомого опору провідника.
6. Запишіть результат вимірювання питомого опору провідника у вигляді:

$$
\rho = \rho_{\text{сер}} \pm \Delta \rho, \quad \varepsilon = \dots \%.
$$

За допомогою довідника визначте матеріал провідника.

---

**Контрольні запитання**

1. Що таке питомий опір і в яких одиницях його вимірюють?
2. Чому для виготовлення нагрівних приладів застосовують провідники з великим питомим опором, а для підвідних провідників — з малим?



**Контрольні запитання**

1. Як визначають напрям струму у колі?
2. Обидва кінці провідника мають однаковий потенціал. Чи проходить струм по цьому провіднику?
3. Згідно із законом Ома опір $R = \frac{U}{I}$. Чи означає це, що опір залежить від сили струму чи напруги?
4. Для чого використовують реостат?
5. Як залежить опір металевого провідника від температури?
6. Що називають надпровідністю?
7. Скільки метрів вольфрамового проводу перерізом $0.1 \, \text{мм}^2$ необхідно для виготовлення реостата опором $18 \, \Omega$?
8. Запропонуйте спосіб визначення довжини провідника в котушці, не розмотуючи його. Які прилади для цього знадобляться?
