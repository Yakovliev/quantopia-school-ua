## Домашнє завдання 1

**Теоретичний матеріал**:
- Мерзляк А.Г. та інші. Математика. Алгебра і початки аналізу та геометрія. Рівень стандарту. 2018.
    - Розділ 2 "Стереометрія". Параграф 4. Пункт 27. Ст. 142 - 147.
- Нелін Є.П. Математика. Алгебра і початки аналізу та геометрія. Рівень стандарту. 2018.
    - Геометрія. Розділ 1. Параграф 1. Аксіоми стереометрії та найпростіші наслідки з них. Ст. 182 - 196

**Завдання 1**:

Записати наступні означення/формули в конспект:
- Аксіома 1. Яка б не була площина, існують точки, що належать цій площині, і точки, які не належать їй.
- Аксіома 2. Через будь-які три точки, які не лежать на одній прямій, можна провести площину, і до того ж тільки одну.
- Аксіома 3. Якщо дві різні точки прямої лежать у площині, то і вся пряма лежить у цій площині.
- Аксіома 4. Якщо дві різні площини мають спільну точку, то вони перетинаються по прямій, що проходить через цю точку.
- Аксіома 5. Відстань між будь-якими двома точками простору одна і та сама на всіх площинах, що містять ці точки.

ПРИМІТКА: якщо означення/формули уже були записані в конспект під час пари, повторно можете їх не записувати. Означення/формули можете брати із підручника або інших джерел.

## Домашнє завдання 2

**Теоретичний матеріал**:
- Мерзляк А.Г. та інші. Математика. Алгебра і початки аналізу та геометрія. Рівень стандарту. 2018.
    - Розділ 2 "Стереометрія". Параграф 4. Пункт 27. Ст. 142 - 147.
- Нелін Є.П. Математика. Алгебра і початки аналізу та геометрія. Рівень стандарту. 2018.
    - Геометрія. Розділ 1. Параграф 1. Аксіоми стереометрії та найпростіші наслідки з них. Ст. 182 - 196

**Завдання 1**:

Записати наступні означення/формули в конспект:
- Теорема. Через пряму і точку, що не лежить на ній, можна провести площину, і до того ж тільки одну.
- Теорема. Через дві прямі, що перетинаються, можна провести площину, і до того ж тільки одну.

ПРИМІТКА: якщо означення/формули уже були записані в конспект під час пари, повторно можете їх не записувати. Означення/формули можете брати із підручника або інших джерел.

**Завдання 2**:
1. Дано точки K, L і M такі, що KL = 8 см, LM = 10 см, KM = 12 см. Скільки площин можна провести через точки K, L і M?
2. Дано точки A, B і C такі, що AB = 3 см, BC = 5 см, AC = 8 см. Скільки площин можна провести через точки A, B і C?
3. Дано точки M, N і K такі, що MN = 7 см, NK = 9 см, MK = 16 см. Скільки площин можна провести через точки M, N і K?
4. Дано точки P, Q і R такі, що PQ = 9 см, QR = 12 см, PR = 15 см. Скільки площин можна провести через точки P, Q і R?
5. Дано точки X, Y і Z такі, що XY = 10 см, YZ = 11 см, XZ = 13 см. Скільки площин можна провести через точки X, Y і Z?
6. Дано точки S, T і V такі, що ST = 6 см, TV = 11 см, SV = 17 см. Скільки площин можна провести через точки S, T і V?


## Домашнє завдання 3

**Теоретичний матеріал**:
- Мерзляк А.Г. та інші. Математика. Алгебра і початки аналізу та геометрія. Рівень стандарту. 2018.
    - Розділ 2 "Стереометрія". Параграф 4. Пункти 29-31. Ст. 154 - 168

**Завдання 1**:

ПРИМІТКА: якщо означення/формули уже були записані в конспект під час пари, повторно можете їх не записувати.

Записати наступні означення/формули в конспект:
- Дві прямі в просторі називають **паралельними**, якщо вони лежать в одній площині та не перетинаються.
- Дві прямі в просторі називають **мимобіжними**, якщо вони не лежать в одній площині.
- Теорема. Через дві паралельні прямі проходить площина, і до того ж тільки одна.
- Теорема. Якщо одна з двох прямих лежить у площині, а друга перетинає цю площину в точці, яка не належить першій прямій, то дані прямі є мимобіжними.
- Пряму та площину називають **паралельними**, якщо вони не мають спільних точок.
- Теорема. Якщо пряма, яка не належить даній площині, паралельна якій-небудь прямій, що лежить у цій площині, то дана пряма паралельна самій площині.
- Теорема. Якщо площина проходить через дану пряму, паралельну другій площині, та перетинає цю площину, то пряма перетину площин паралельна даній прямій.
- Теорема. Дві прямі, паралельні третій прямій, паралельні між собою

**Завдання 2**:

Кінець $A$ відрізка $AB$ належить площині $\alpha$. Через точку $B$ і точку $C$, що належить відрізку $AB$, проведено паралельні прямі, які перетинають площину $α$ в точках $B_1$ і $C_1$ відповідно. Знайдіть відрізок $BB_1$, якщо точка $C$ - середина відрізка $AB$ і $CC_1 = 11$ см. Побудуйте відповідний рисунок.

**Завдання 3**:

Кінець $C$ відрізка $CD$ належить площині $\beta$. На відрізку $CD$ позначили точку $E$ так, що $CE = 5$ см, $DE = 4$ см. Через точки $D$ і $E$ провели паралельні прямі, які перетинають площину $β$ у точках $D_1$ і $E_1$ відповідно. Знайдіть відрізок $DD_1$, якщо $EE_1 = 15$ см. Побудуйте відповідний рисунок.

## Домашнє завдання 4

**Теоретичний матеріал**:
- Мерзляк А.Г. та інші. Математика. Алгебра і початки аналізу та геометрія. Рівень стандарту. 2018.
    - Розділ 2 "Стереометрія". Параграф 4. Пункт 32. Ст. 169 - 174

**Завдання 1**:

ПРИМІТКА: якщо означення/формули уже були записані в конспект під час пари, повторно можете їх не записувати.

Записати наступні означення/формули в конспект:
- Теорема 1. Паралельною проекцією прямої є пряма; паралельною проекцією відрізка є відрізок.
- Теорема 2. Паралельною проекцією двох паралельних прямих є або пряма, або дві паралельні прямі. Паралельні проекції двох паралельних відрізків лежать на одній прямій або на паралельних прямих.
- Теорема 3. Відношення паралельних проекцій відрізків, які лежать на одній прямій або на паралельних прямих, дорівнює відношенню самих відрізків.
- Запишіть також примітку до вищевказаних теорем. Примітка: вищевказані теореми справедливі для випадку, коли прямі, що проектуються, не є паралельними прямій, що є основою для цього проектування.

**Завдання 2**:

Точки $A_1$, $B_1$ і $C_1$ є паралельними проекціями відповідно точок $A$, $B$ і $C$, які лежать на одній прямій (точка $B$ лежить між точками $A$ і $C$). Знайдіть відрізок $B_1C_1$, якщо $AB = 8$ см, $BC = 6$ см, $A_1B_1 = 12$ см. Нарисуйте рисунок до цієї задачі.

Примітка: для розв'язку цієї задачі необхідно застосувати теорему 3, що наведена вище у завданні 1.

**Завдання 3**:

Точки $A_1$, $B_1$ і $C_1$ є паралельними проекціями відповідно точок $A$, $B$ і $C$, які лежать на одній прямій (точка $B_1$ лежить між точками $A_1$ і $C_1$). Знайдіть відрізок $A_1C_1$, якщо $AB = 10$ см, $AC = 16$ см, $B_1C_1 = 3$ см. Нарисуйте рисунок до цієї задачі.

Примітка: для розв'язку цієї задачі необхідно застосувати теорему 3, що наведена вище у завданні 1.
