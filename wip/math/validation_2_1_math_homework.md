# Домашнє завдання 1.

**Завдання 1**:

Записати наступні означення/формули в конспект:
- Аксіома 1. Яка б не була площина, існують точки, що належать цій площині, і точки, які не належать їй.
- Аксіома 2. Через будь-які три точки, які не лежать на одній прямій, можна провести площину, і до того ж тільки одну.
- Аксіома 3. Якщо дві різні точки прямої лежать у площині, то і вся пряма лежить у цій площині.
- Аксіома 4. Якщо дві різні площини мають спільну точку, то вони перетинаються по прямій, що проходить через цю точку.
- Аксіома 5. Відстань між будь-якими двома точками простору одна і та сама на всіх площинах, що містять ці точки.

# Домашнє завдання 2.

**Завдання 1**:

Записати наступні означення/формули в конспект:
- Теорема. Через пряму і точку, що не лежить на ній, можна провести площину, і до того ж тільки одну.
- Теорема. Через дві прямі, що перетинаються, можна провести площину, і до того ж тільки одну.

**Завдання 2**:
1. Дано точки K, L і M такі, що KL = 8 см, LM = 10 см, KM = 12 см. Скільки площин можна провести через точки K, L і M? **(1 площина)**
2. Дано точки A, B і C такі, що AB = 3 см, BC = 5 см, AC = 8 см. Скільки площин можна провести через точки A, B і C? **(безліч площин)**
3. Дано точки M, N і K такі, що MN = 7 см, NK = 9 см, MK = 16 см. Скільки площин можна провести через точки M, N і K? **(безліч площин)**
4. Дано точки P, Q і R такі, що PQ = 9 см, QR = 12 см, PR = 15 см. Скільки площин можна провести через точки P, Q і R? **(1 площина)**
5. Дано точки X, Y і Z такі, що XY = 10 см, YZ = 11 см, XZ = 13 см. Скільки площин можна провести через точки X, Y і Z? **(1 площина)**
6. Дано точки S, T і V такі, що ST = 6 см, TV = 11 см, SV = 17 см. Скільки площин можна провести через точки S, T і V? **(безліч площин)**


# Домашнє завдання 3.

**Завдання 1**:

Записати наступні означення/формули в конспект:
- Дві прямі в просторі називають **паралельними**, якщо вони лежать в одній площині та не перетинаються.
- Дві прямі в просторі називають **мимобіжними**, якщо вони не лежать в одній площині.
- Теорема. Через дві паралельні прямі проходить площина, і до того ж тільки одна.
- Теорема. Якщо одна з двох прямих лежить у площині, а друга перетинає цю площину в точці, яка не належить першій прямій, то дані прямі є мимобіжними.
- Пряму та площину називають **паралельними**, якщо вони не мають спільних точок.
- Теорема. Якщо пряма, яка не належить даній площині, паралельна якій-небудь прямій, що лежить у цій площині, то дана пряма паралельна самій площині.
- Теорема. Якщо площина проходить через дану пряму, паралельну другій площині, та перетинає цю площину, то пряма перетину площин паралельна даній прямій.
- Теорема. Дві прямі, паралельні третій прямій, паралельні між собою

**Завдання 2 (22 см)**:

Кінець $A$ відрізка $AB$ належить площині $\alpha$. Через точку $B$ і точку $C$, що належить відрізку $AB$, проведено паралельні прямі, які перетинають площину $α$ в точках $B_1$ і $C_1$ відповідно. Знайдіть відрізок $BB_1$, якщо точка $C$ - середина відрізка $AB$ і $CC_1 = 11$ см. Побудуйте відповідний рисунок.

**Завдання 3 (27 см)**:

Кінець $C$ відрізка $CD$ належить площині $\beta$. На відрізку $CD$ позначили точку $E$ так, що $CE = 5$ см, $DE = 4$ см. Через точки $D$ і $E$ провели паралельні прямі, які перетинають площину $β$ у точках $D_1$ і $E_1$ відповідно. Знайдіть відрізок $DD_1$, якщо $EE_1 = 15$ см. Побудуйте відповідний рисунок.
