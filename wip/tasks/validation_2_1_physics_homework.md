## Домашнє завдання 1

**Завдання 1**:
- Записати наступні означення/формули в конспект: механічні коливання, положення рівноваги, зміщення $x$, амплітуда коливань $A$, період коливань $T$, частота коливань $\nu$.

---

## Домашнє завдання 2

**Завдання 1**:
- Записати наступні означення/формули в конспект: незатухаючі коливання, затухаючі коливання, вільні коливання, вимушені коливання, гармонічні коливання, рівняння гармонічних коливань.

**Завдання 2 (5 000 000)**:

Пристрій для ультразвукового дослідження (УЗД) генерує коливання із частотою 2.5 МГц (2 500 000 Гц). Скільки повних коливань здійснить мембрана випромінювача за 2 секунди роботи?

**Завдання 3 (600)**:

Кажан для ехолокації випускає ультразвукові імпульси із частотою 60 кГц (60 000 Гц). Скільки повних коливань відбудеться в одному такому імпульсі, якщо його тривалість становить 0.01 секунди?

---

## Домашнє завдання 3

**Завдання 1**:
- Записати наступні означення/формули в конспект: пружинний маятник, сила пружності, період коливання пружинного маятника

**Завдання 2 (10966 Н/м)**:

Амортизатор у підвісці автомобіля можна змоделювати як пружинний маятник. Після проїзду нерівності частина автомобіля масою 400 кг починає коливатися на пружині підвіски. Визначте жорсткість пружини амортизатора, якщо період цих коливань становить 1.2 с.

**Завдання 3 (19.74 Дж, 6.28 м/с, $E_k (t=0.5) = 0$ Дж, $E_p (t = 0.5) = 19.74$ Дж)**:

Рівняння коливань тягаря на пружині має вигляд: $x = 100 \cos (2 \pi t)$ (см). Знайдіть повну механічну енергію коливань, найбільшу швидкість руху тягаря, кінетичну та потенціальну енергії системи через 0.5 с після початку відліку часу. Маса тягаря - 1 кг. Систему вважайте замкненою.


## Домашнє завдання 4

**Завдання 1**:
- Записати наступні означення/формули в конспект: математичний маятник, формула Гюйгенса.

**Завдання 2 (2.006 с)**:

Яким буде період коливань математичного маятника довжиною 1 м?

**Завдання 3 (0.248 м)**:

Якою повинна бути довжина маятника, щоб період його коливань дорівнював 1 с? Яка частота цих коливань?

**Завдання 4 (3.73 м/с^2 Марс та Меркурій)**:

Маятник завдовжки 200 см за 230 секунд робить 50 коливань. Чому дорівнює прискорення вільного падіння? Знайдене значення буде меншим за прискорення вільного падіння на Землі. Визначте планету (або планети) в сонячній системі, якій підходить знайдене прискорення вільного падіння.



## Домашнє завдання 5

**Завдання 1**:
- Записати наступні означення/формули в конспект: механічна хвиля, поперечна хвиля, поздовжня хвиля, швидкість поширення хвилі, довжина хвилі, зв'язок між швидкістю, довжиною хвилі, періодом коливань та частотою (формули).

**Завдання 2 (2.5 с)**:

Човен хитається на хвилях, які поширюються зі швидкістю 4 м/с. Відстань між двома найближчими гребенями хвиль становить 10 м. Який період коливання човна?

**Завдання 3 (0.77м, 3.41м, 11.36м)**:

Частота основного музичного тону "ля" 440 Гц. Визначте довжину хвилі цього тону в повітрі, воді та чавуні. Швидкість поширення звуку в повітрі - 340 м/с, у воді - 1500 м/с, у чавуні - 5000 м/с.  

**Завдання 4 (600м)**:

Якою є глибина моря, якщо ультразвуковий сигнал, відбившись від морського дна, повернуся через 0.8 с після посилання? Швидкість поширення звуку у воді дорівнює 1500 м/с.

**ДОДАТКОВІ ЗАВДАННЯ (виконувати тільки за вказівкою викладача)**

**Примітка: додаткові завдання потрібно виконувати лише за вказівкою викладача. Якщо викладач не повідомляв вас про виконання цих додаткових завдань, то можете їх спокійно пропускати.**

**Завдання 5 (додаткове) (3с)**:

Човен хитається на хвилях, які поширюються зі швидкістю 2,5 м/с. Відстань між двома найближчими гребенями хвиль становить 7,5 м. Який період коливання човна?

**Завдання 6 (додаткове) (900м)**:

Якою є глибина моря, якщо ультразвуковий сигнал, відбившись від морського дна, повернуся через 1.2 с після посилання? Швидкість поширення звуку у воді дорівнює 1500 м/с.

---

## Домашнє завдання 6

**Завдання 1**:
- Записати наступні означення/формули в конспект: принцип суперпозиції хвиль, інтерференція, когерентні хвилі, дифракція.

**Завдання 2 (800 км)**:

Під час землетрусу виникають два основні типи сейсмічних хвиль: поздовжні (P-хвилі) та поперечні (S-хвилі). P-хвилі значно швидші. Сейсмічна станція зафіксувала прибуття P-хвиль зі швидкістю 8 км/с, а через 60 секунд після них - прибуття S-хвиль, що рухалися зі швидкістю 5 км/с. Як далеко від станції знаходиться епіцентр землетрусу?

**Завдання 3 (0.0085 с та 11.8 м)**:

Для перевірки якості залізничної рейки використовується метод ультразвукової дефектоскопії. Прилад посилає в рейку короткий ультразвуковий імпульс, який поширюється вздовж неї. Швидкість поздовжньої хвилі у сталі дорівнює 5900 м/с.
1.  Якщо довжина рейки становить 25 метрів, через який час імпульс, відбившись від її дальнього кінця, повернеться до приладу?
2.  Під час перевірки оператор раптово отримав відбитий сигнал через 0,004 с після його відправлення. На якій відстані від приладу знаходиться потенційний дефект (тріщина) у рейці?

---

## Домашнє завдання 7 (ЛАБОРАТОРНА РОБОТА)

---